<!doctype html>
<html lang="cs">

<head>
  <meta charset="utf-8">
  <meta name="viewport" content="width=device-width, initial-scale=1">
  <meta name="description" content="Otevřený dopis představitelů brněnské kulturní a kreativní scény radnici">
  <meta property="og:image" content="http://brnomestokultury.cz/socialimg.jpg" />
  <title>Neberte drogy... z Úřadu vlády!</title>
  <link rel="stylesheet" href="style.css">
</head>

<body>
  <script src="https://cdnjs.cloudflare.com/ajax/libs/tabletop.js/1.5.1/tabletop.min.js"></script>
  <script src="script.src.js"></script>
  <div class="title">
    <p>Neberte drogy...</p>
  </div>
  <div class="subtitle">
    <i>...z Úřadu vlády!</i>
  </div>
  <div class="content">
    <h2>Vážený pane premiére, vážení členové Rady vlády pro koordinaci protidrogové politiky, vážení členové Vlády České
      republiky,</h2>

    <p>my níže podepsaní zástupci organizací činných v oblasti péče o osoby se závislostním chováním a odborníci z řad
      adiktologů, sociálních pracovníků, psychiatrů, psychoterapautů a dalších oblastí vás tímto otevřeným apelem
      vyzýváme, abyste odmítli přesun Sekretariátu Rady vlády pro koordinaci protidrogové politiky včetně pozice
      Národního protidrogového koordinátora a Národního střediska pro drogy a drogové závislosti agendy z Úřadu vlády na
      Ministerstvo zdravotnictví (či kamkoliv jinam).</p>

    <p>V závěru poslední Rady vlády pro koordinace protidrogové politiky, která se konala v úterý 18. června, jsme
      dostali z úst nynější Národní protidrogové koordinátorky, Jarmily Vedralové, vyrozumění, že se celá drogová agenda
      má od 1. 1. 2020 přesunout pod Ministerstvo zdravotnictví. Dle našich informací se tak má stát v rámci letošní
      hromadné systemizace.</p>

    <p>V návaznosti na toto sdělení s plnou vahou našich odborných znalostí konstatujeme, že přesun agendy pod jakékoliv
      gesční ministerstvo tuto nadrezortnost zničí, přičemž Ministerstvo zdravotnictví je navíc nejslabší rezort, který
      dává na tuto agendu nejméně financní z hlavních zdrojů, a jak opakovaně zmiňujeme, témata, která gesčně spadají
      pod zdravotnictví, tedy alkohol a tabák, jsou dlouhodobě řešena z oblasti závislostí nejhůř!</p>

    <p>Plánovaný přesun agendy a odboru protidrogové politiky má i své legislativní problémy. Zákon č. 65/2017 Sb., o
      ochraně zdraví před škodlivými účinky návykových látek, § 28, stanovuje, že Radu vlády pro koordinaci protidrogové
      politiky zřizuje vláda, která rovněž jmenuje Národního protidrogového koordinátora. Jelikož není stanoveno, že se
      tak děje na návrh konkrétního ministra, rozumí se, že se tak děje na návrh předsedy vlády a tudíž to patří do jeho
      gesce, na Úřad vlády.</p>

    <p>Dále kompetenční zákon neumožňuje Ministerstvu zdravotnictví protidrogovou politiku ani koordinovat (díky její
      multidisciplinaritě, přesahu přes několik resortů) ani financovat (adiktologické služby se nedílně skládají ze
      zdravotnické, nicméně i sociální a výchovné složky), protože např. nemůže poskytovat finanční prostředky na
      sociální služby. Významnou část dotací poskytovaných Úřadem vlády tvoří dotace neziskovým i státním organizacím,
      které jsou registrovány jako sociální služby nebo vykonávají školskou prevenci rizikového chování. Přesun odboru
      protidrogové politiky z Úřadu vlády na Ministerstvo zdravotnictví se souběžnou centralizací financování
      protidrogové politiky, jak bylo schváleno a je již realizováno, ohrozí, s odkazem na výše uvedené, financování
      těchto služeb v ČR!</p>

    <p>Připomínáme, že myšlenka přesunu pod MZ zde byla opakovaně, ale vždy se nakonec odborníci s úředníky i politiky
      shodli na tom, že je to nežádoucí. Naposledy tento přesun zarazil premiér osobně v lednu 2018.</p>
  </div>

  <div class="sig-iframe">
    <iframe src="https://docs.google.com/forms/d/e/1FAIpQLSc6840HJDYac_LwVwQIFPcQruItt4ZqdK3dkMJsa7AUB7NHuA/viewform?embedded=true" width="640" height="824" frameborder="0" marginheight="0" marginwidth="0">Načítání...</iframe>
  </div>

  <div class="sig-title">Instituce</div>
  <div class="signatures" id="sig-inst">
  </div>

  <div class="sig-title">Jednotlivci</div>
  <div class="signatures" id="sig-lide">
  </div>
  <div class="contact">Napište nám • kontaktni@mail.com</div>
</body>

</html>
